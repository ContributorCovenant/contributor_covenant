<!DOCTYPE html>

<html lang="en">
<head>
  <meta charset="utf-8"/>
  <title>Contributor Covenant 1.4.0</title>
  <style>
    body {
      font-family: monospace;
      padding: 4em;
    }
    a {
      color: #990000;
    }
  </style>
  <link rel="alternate" hreflang="de" href="version/1/3/0/de/" />
  <link rel="alternate" hreflang="es" href="version/1/4/es/" />
  <link rel="alternate" hreflang="fr" href="version/1/3/0/fr/" />
  <link rel="alternate" hreflang="hu" href="version/1/3/0/hu/" />
  <link rel="alternate" hreflang="it" href="version/1/3/0/it/" />
  <link rel="alternate" hreflang="ja" href="version/1/3/0/ja/" />
  <link rel="alternate" hreflang="pl" href="version/1/4/pl/" />
  <link rel="alternate" hreflang="pt" href="version/1/3/0/pt/" />
  <link rel="alternate" hreflang="pt" href="version/1/3/0/pt_br/" />
  <link rel="alternate" hreflang="ro" href="version/1/4/ro/" />
  <link rel="alternate" hreflang="ru" href="version/1/4/ru/" />
  <link rel="alternate" hreflang="sl" href="version/1/4/sl/" />
  <link rel="alternate" hreflang="uk" href="version/1/4/uk/" />
  <link rel="alternate" hreflang="ko" href="version/1/4/ko/" />
</head>

<body>

<h1>Kodigo ng Kasunduan sa Pag-Aasal ng Contributor</h1>

<h2>Ating Panata</h2>

<p>Upang mapangalagaan ang isang bukas at mapang-anyayang komunidad, nangangako
  tayo bilang mga contributor at tagapangalaga na ang paglahok sa ating proyekto
  at samahan ay ating gagawing isang karanasang walang ano mang bahid ng
  panliligalig o panggugulo para sa lahat ng kasapi, kahit ano pa mang edad, laki
  ng pangangatawan, kapansanan, etnisidad, kasarian at pagpapahayag ng sarili,
  antas ng kaalaman, nasyonalidad, anyo, lahi, relihiyon, o sekswal na
  pagkakakilanlan at oryentasyon.</p>

<h2>Ating Mga Pamantayan</h2>

<p>Kabilang sa mga halimbawa ng asal na nakakatulong sa paglikha ng kahali-halinang
  komunidad:</p>

<ul>
  <li>Paggamit ng mapang-anyayang pananalita</li>
  <li>Pagiging magalang sa mga saliwang pananaw at karanasan</li>
  <li>Malumanay na pagtanggap sa pagpuna sa sariling gawa</li>
  <li>Pagpapahalaga sa kung ano ang pinakanakakabuti sa pamayanan</li>
  <li>Pagpapakita ng pagsasalang-alang sa damdamin ng ibang kasapi ng komunidad</li>
</ul>

<p>Kabilang sa mga halimbawa ng hindi katanggap-tanggap na asal ng mga kalahok:</p>

<ul>
  <li>Ang paggamit ng bastos na pananalita o pagsasalarawan at ano mang uri ng
    pambabastos</li>
  <li>Pangto-troll, mapang-asar/mapangutyang komento, at mga paninirang personal
    o pulitikal</li>
  <li>Lantaran o patagong panliligalig/panggugulo</li>
  <li>Paglalantad ng pribadong impormasyon ng ibang tao, tulad ng kung saan
    nakatira o electronic na address, nang walang malinaw na pahintulot</li>
  <li>Iba pang pag-aasal na masasabing hindi angkop sa isang propesyonal na
    tagpuan.</li>
</ul>

<h2>Ating Mga Pananagutan</h2>

<p>Pananagutan ng mga tagapangalaga ng proyekto ang linawin ang mga pamantayan ng
  katanggap-tanggap na pag-aasal at inaasahang gagawa ng angkop at patas na
  pagtatamang hakbang bilang kasagutan sa ano mang mangyaring asal na hindi
  katanggap-tanggap.</p>

<p>Karapatan at pananagutan ng mga tagapangalaga ng proyekto ang tanggalin,
  baguhin, o tanggihan ang mga komento, commit, code, paglilimbag sa wiki, isyu,
  at iba pang pag-aambag na hindi naaayon sa Kodigo ng Pag-Aasal na ito, o ang
  tanggalin sa samahan nang panandalian o panghabang-buhay ang sinumang contributor
  dahil sa ibang pag-aasal na sa tingin nila'y di-naaangkop, nagbabanta,
  nakakalapastangan, o nakakasakit.</p>

<h2>Sakop</h2>

<p>Parehong saklaw nitong Kodigo ng Pag-Aasal ang mga lugar sa proyekto at sa
  publiko na kung saan kinakatawan ng isang indibidwal ang proyekto o ang komunidad
  nito. Kabilang sa mga halimbawa ng pagkatawan ng isang proyekto o komunidad ay
  ang paggamit ng opisyal na email address ng proyekto, paglalahathala gamit ang
  isang opisyal na social media account, o pagkilos bilang isang itinakdang
  kinatawan sa isang online o offline na kaganapan. Ang pagkatawan sa isang
  proyekto ay maaaring bigyan ng kahulugan at linaw pang lalo ng mga tagapangalaga
  ng proyekto.</p>

<h2>Pagpapatupad</h2>

<p>Maaaring isumbong ang mga pagkakataon ng pag-aasal na mapang-abuso,
  mapangligalig, o hindi katanggap-tanggap sa pamamagitan ng pagtawag-pansin sa
  mga tagapamahala ng proyekto sa [MAGLAHAD NG EMAIL ADDRESS]. Susuriin at
  iimbistigahan ang lahat ng reklamo upang makatugon nang nararapat at naaangkop
  sa pangyayari. Inoobliga ang mga tagapamahala ng proyekto na panatilihing lihim
  ang anumang ukol sa nagsumbong ng insidente. Maaaring hiwalay na ilathala ang
  iba pang detalye ng mga natatanging patakaran ng pagpapatupad.</p>

<p>Ang mga tagapangalaga ng proyektong hindi susunod o magpapatupad sa Kodigo ng
  Pag-Aasal nang may buong katapatan ay maaaring humarap sa panandalian o
  panghabangbuhay na kaparusahang itatakda ng ibang kasapi ng pamunuan ng
  proyekto.</p>

<h2>Pagbibigay-Kilala</h2>

<p>Hinango ang Kodiko ng Pag-Aasal na ito mula sa
  <a href="http://contributor-covenant.org">Contributor Covenant</a>,
  version 1.4,
  na makikita sa
  <a href="http://contributor-covenant.org/version/1/4/">http://contributor-covenant.org/version/1/4</a>.</p>

</body>
</html>
