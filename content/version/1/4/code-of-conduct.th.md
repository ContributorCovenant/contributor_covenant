+++
version = "1.4"
aliases = ["/version/1/4/th"]
+++

# แนวทางปฏิบัติสำหรับผู้มีส่วนร่วม

## สัญญาของเรา

เพื่อเป็นการส่งเสริมสภาพแวดล้อมที่เปิดกว้างและเป็นมิตร พวกเราในนามผู้ให้ความร่วมมือและผู้ดูแลซอฟต์แวร์ขอสัญญาว่าการมีส่วนร่วมในโปรเจคและกลุ่มของเราจะเป็นประสบการณ์ที่ปราศจากการคุกคามสำหรับทุกคน ไม่ว่าจะเป็นในเรื่องของอายุ, ขนาดร่างกาย, ความทุพพลภาพ, เชื้อชาติ, อัตลักษณ์ทางเพศและการแสดงออก, ระดับประสบการณ์, การศึกษา, สถานภาพทางเศรษฐกิจ, สัญชาติ, รูปลักษณ์, เผ่าพันธุ์ (สีผิว), ศาสนา หรือรสนิยมทางเพศ

## มาตรฐานของเรา

ตัวอย่างพฤติกรรมที่ก่อให้เกิดสภาพแวดล้อมในทางบวก ได้แก่

* ใช้ภาษาที่เป็นมิตรและครอบคลุม
* เคารพในมุมมองและประสบการณ์ที่แตกต่าง
* ยอมรับคำวิจารณ์ที่สร้างสรรค์
* มุ่งเน้นในสิ่งที่ดีที่สุดสำหรับกลุ่ม
* แสดงความเห็นอกเห็นใจต่อสมาชิกคนอื่นๆ

ตัวอย่างของพฤติกรรมที่ไม่เป็นที่ยอมรับ ได้แก่

* การใช้ภาษาหรือภาพล่อแหลมที่สื่อไปในทางเพศรวมทั้งเจตนาและการก้าวก่ายทางเพศ
* การยั่วยุ การดูถูก/การวิจารณ์ในทางเสียหายและการวิจารณ์ตัวบุคคลและการเมือง
* การข่มขู่หรือล่วงละเมิดในที่สาธารณะหรือในที่ส่วนตัว
* การเผยแพร่ข้อมูลส่วนตัวของผู้อื่นเช่น ที่อยู่ (ทั้งที่อยู่จริงและอิเล็กทรอนิกส์) โดยไม่ได้รับอนุญาต
* พฤติกรรมอื่นๆ ที่ถือว่าไม่เหมาะสมสำหรับสภาพแวดล้อมที่เป็นมืออาชีพ

## ความรับผิดชอบของเรา

ผู้ดูแลโปรเจคมีหน้าที่ในการชี้แจงบรรทัดฐานของพฤติกรรมที่เป็นที่ยอมรับรวมทั้งดำเนินการจัดการกับพฤติกรรมที่ไม่พึงกระทำด้วยวิธีที่เหมาะสมและเป็นธรรม

ผู้ดูแลโปรเจคมีสิทธิ์และความรับผิดชอบในการลบ, แก้ไขหรือปฏิเสธการแสดงความคิดเห็น (comment), การยืนยันการเปลี่ยนแปลง (commit), โค้ด (code), การแก้ไขแหล่งรวมข้อมูลวิกิ (wiki), ประเด็นปัญหา (issue) และการมีส่วนร่วมในรูปแบบอื่นๆที่ไม่สอดคล้องกับแนวทางปฏิบัติฉบับนี้ รวมถึงสิทธิ์ในการระงับการมีส่วนร่วมโดยชั่วคราวหรือถาวรในกรณีของพฤติกรรมที่เชื่อว่าเป็นการกระทำที่ไม่เหมาะสม รวมทั้งการข่มขู่, การล่วงละเมิดหรือการกระทำที่มุ่งร้าย

## ขอบเขต

แนวทางปฏิบัติฉบับนี้มีผลบังคับใช้ทั้งในพื้นที่ของโปรเจคและในพื้นที่สาธารณะหากมีการอ้างอิงถึงตัวโปรเจคและกลุ่มผู้มีส่วนร่วม อย่างเช่นการใช้อีเมล์ของตัวโปรเจคในการโพสต์ผ่านทางสื่อสังคมออนไลน์ (social media) หรือการทำหน้าที่เป็นตัวแทนจัดการงานต่างๆ ที่เกี่ยวข้องโปรเจคทั้งออนไลน์และออฟไลน์  ซึ่งการเป็นตัวแทนในการจัดการโปรเจคนั้นอาจจะต้องได้รับการแต่งตั้งและการชี้แจงเพิ่มเติมจากผู้ดูแลโปรเจคก่อน

## ข้อบังคับใช้

การแจ้งการหมิ่นประมาท การล่วงละเมิดและพฤติกรรมที่ไม่เหมาะสมอื่นๆ สามารถทำได้โดยการติดต่อทีมผู้ดูแลโปรเจคผ่านทาง [ใส่ที่อยู่อีเมล์] ทุกการร้องเรียนจะถูกพิจารณาและตรวจสอบเพื่อหาวิธีการตอบสนองที่เหมาะสมต่อสถานการณ์ โดยทีมผู้ดูแลโปรเจคมีหน้าที่ในการเก็บข้อมูลของผู้ร้องเรียนไว้เป็นความลับ รายละเอียดเพิ่มเติมเกี่ยวกับนโยบายข้อบังคับใช้อาจมีการโพสต์แยกต่างหาก

ผู้ดูแลโปรเจคที่ไม่ปฏิบัติตามหรือไม่ใช้แนวทางปฏิบัติฉบับนี้ในทางที่ถูกต้องอาจจะได้รับผลกระทบจากการกระทำเป็นการชั่วคราวหรือถาวรตามที่สมาชิกผู้นำโปรเจคคนอื่นๆ ได้กำหนดไว้

## ที่มา

แนวทางการปฏิบัติฉบับนี้ได้รับการดัดแปลงจาก [Contributor Covenant][homepage] ฉบับที่ 1.4 ดูต้นฉบับได้ที่ https://www.contributor-covenant.org/version/1/4/code-of-conduct.html

[homepage]: https://www.contributor-covenant.org
